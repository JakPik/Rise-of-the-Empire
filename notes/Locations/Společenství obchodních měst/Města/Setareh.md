# Setareh

Jakmile zdoláte hřeben poslední duny, vyroste před vámi kolosální hradba. Masivní rudý pískovec se zařezává do obzoru a v obou směrech vám zakrývá výhled na vše, co leží za ním.
Kdysi musel být tento pohled požehnáním pro každého poutníka, který měl v nohách cestu plnou písečných bouří, nočních vichrů a zrádných skalních rozsedlin. Dnes je však město až příliš tiché. Jakýkoli shon a zvuk, který dříve naplňoval zdejší vzduch, tento kraj už dávno opustil.


- **Jeskině**:

V jeskyni vládne tma a chlad. Na jejím vzdáleném konci plápolají bronzové pánve a ve vánku se třepotají potrhané cáry látek upevněné na zvětralých tyčích. Jen kousek za nimi se tyčí rudé dveře.

- **Setareh**:

Skrze husté mračno rudého prachu stále matně rozeznáváte obrysy městských hradeb vysoko nad sebou. Po obou stranách se k nebi tyčí dvě hrozivé stěny, které vás svírají v úzké městské uličce. Nenasloucháte však ničemu – nezaslechnete ani ptačí zpěv, natož pak známý šum lidského hemžení. Kromě vašeho vlastního dechu a snad i tlukotu srdce, který vám buší ve spáncích, je všude kolem mrtvolné ticho.
